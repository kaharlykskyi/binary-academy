Президент Петро Порошенко підпише закон про заборону георгіївської стрічки, щойно він надійде з Верховної Ради.
Про це він заявив у неділю в своєму виступі з нагоди Дня пам'яті жертв політичних репресій у Національному історико-меморіальному заповіднику "Биківнянські могили".
Порошенко зазначив, що парламентська асамблея ОБСЄ 8 років тому ухвалила резолюцію про тотожність нацистського та сталінського режимів і запропонувала спільний день пам'яті жертв сталінізму і нацизму. Саме тому, за його словами, в Україні проходить декомунізація.
"До речі, і без підконтрольних КДБ-ФСБ соціальних мереж(Вконтакте, Однокласники) мій український народ теж здатен прожити. І, до речі, закон про заборону георгіївських стрічок я теж підпишу, щойно від надійде до мене з Верховної Ради", - сказав президент.
За його словами, георгіївська стрічка – це не символіка Другої світової війни, а символ агресії проти України 2014-2017 років, тому що "обвішані цими стрічками бойовики вбивають наших воїнів кожного дня і ночі".
"Врешті-решт, Росія своєю політикою по відношенню до України сама поставила цю стрічку поза законом", - переконаний Порошенко.
Як відомо, 15 травня 2017 року президент підписав указ, яким ввів в дію рішення РНБО про оновлення списку санкцій проти низки російських компаній, серед яких "Аерофлот", соцмережі "Вконтакте" і "Одноклассники", компанія "Яндекс", "Мейл.ру" тощо.

Комментарии:

Михаил
Полностью согласен, правильно решение.
